<!DOCTYPE html>

<html>
<head>

    <meta charset="UTF-8">
    <style scoped="scoped" type="text/css">
        .paragraphDiv {
            margin: 0 1em 0.5em 1em;
        }

        img {
            margin: 10px;
        }

        .smallGreyText {
            text-align: center;
            color: #999999;
            font-size: 0.6em;
            margin: 1em 0.1em 1em 0.1em;
        }

    </style>

</head>
<body>

<br/>

<div class="paragraphDiv">
    Frameworki to potężne narzędzia. Bez nich bylibyśmy zgubieni. Ale istnieje koszt używania frameworków.
</div>

<div class="smallGreyText">
    <hr/>
    <div>
        Poniższy tekst jest luźnym tłumaczeniem wpisu bloga Roberta Cecila "Wujka Boba" Martina z dnia 11 maja 2014 ze strony:
    </div>
    <br/>

    <div>
        <a href="https://blog.cleancoder.com/uncle-bob/2014/05/11/FrameworkBound.html">https://blog.cleancoder.com/uncle-bob/2014/05/11/FrameworkBound.html</a>
    </div>
    <br/>

    <div>
        Proszę o komentarze, jeżeli ta luźność jest zbyt daleko posunięta.
    </div>
    <hr/>
</div>
<br/>

<div class="paragraphDiv">
    Pomyśl o Rails, czy Springu, czy JSF czy Hibernate. Pomyśl o tym, jak pisałbyś systemy webowe bez pomocy tych frameworków. To wyobrażenie jest przygnębiające. Byłoby wtedy za dużo małych, upierdliwych szczegółów, z którymi musiałbyś sobie radzić. To byłoby jak zbudowanie obwodu pamięci mnemonicznej przy użyciu kamiennych noży i niedźwiedziej skóry[1].
</div>

<div class="paragraphDiv">
    A więc radośnie łączymy nasz kod ściśle z frameworkami w oczekiwaniu tych wszystkich obiecanych zysków. Popełniamy przy tym błąd, który popełniło już tak wielu programistów przed nami. Związujemy się z frameworkiem.
</div>

<div class="paragraphDiv">
    Użycie frameworku wymaga znaczącego zaangażowania. Akceptując framework w swoim kodzie, tracisz kontrolę nad szczegółami, którymi zarządza framework. Oczywiście wydaje się to być dobre; i zwykle jest. Jednakże pułapka czyha tuż za rogiem; i jest ciężko spostrzec ją w porę. Zanim się zorientujesz, jesteś zaangażowany we wszelkiego rodzaju nienaturalne działania, dziedzicząc z klas bazowych frameworku, rezygnując z coraz większej ilości kontroli przepływu sterowania, kłaniając się coraz głębiej konwencjom frameworku, jego dziwactwom i ekscentryzmom.
</div>

<div class="paragraphDiv">
    I pomimo Twojego ogromnego zaangażowania zrobionego w kierunku frameworku, framework nie odwzajemnił Ci się żadnym zaangażowaniem w Twoim kierunku. Framework łatwo ewoluuje w każdym kierunku, jaki tylko zadowala jego autora. A kiedy to robi, zdajesz sobie sprawę, że będziesz musiał podążać za nim grzecznie jak wierny szczeniak.
</div>

<div class="paragraphDiv">
    Przywiązywanie się do frameworku zachodzi zbyt często wśród członków zespołów programistycznych. Oni zaczynają z dzikim entuzjazmem i chętnie wiążą swój kod z frameworkiem, tylko po to, żeby dużo później, wraz ze wzrostem projektu, przekonać się, że framework staje im na drodze.
</div>

<div class="paragraphDiv">
    To nie powinno być zaskakujące. Frameworki są pisane przez ludzi do rozwiązania konkretnych problemów, które <em>tylko
    ci</em> ludzie mają. Te problemy mogą być Twoje, <em>ale one nie są Twoje</em>. Ty masz inne problemy. W momencie, gdy Twoje problemy pokrywają się, framework może być niesamowicie pomocny. W momencie, gdy Twoje problemy są inne, framework może być ogromnym utrudnieniem.
</div>

<div class="paragraphDiv">
    <a href="https://pl.wikipedia.org/wiki/TANSTAAFL">
        TANSTAAFL!</a>
</div>

<h3>Autorzy Frameworków</h3>

<div class="paragraphDiv">
    Frameworki są pisane przez ludzi, a ludzie mają swoje własne motywy. Jednym z takich motywów może być sprawienie, abyś używał ich frameworku. Jako autor frameworków w przeszłości, mogę Ci powiedzieć, że im więcej ludzi używa twoich frameworków, tym masz <em>o sobie</em> lepsze mniemanie. Duża część mojego dowartościowania samego siebie była związana z akceptacją moich frameworków przez innych ludzi.
</div>

<div class="paragraphDiv">
    Tutaj nie chcę wchodzić zbyt głęboko w psychoanalizę autorów frameworków. Autorzy frameworków nie są złymi ludźmi. W rzeczywistości, w przeważającej części, są bohaterami. Wielu bezinteresownie wypuszcza swój kod dla społeczności open source. Gdyby nie ci ludzie, nasze programistyczne żywota byłyby znacznie mniej przyjemne i produktywne.
</div>

<div class="paragraphDiv">
    Przedstawiłem tę kwestię autorów, ponieważ pomaga mi ona zrozumieć pewną mechanikę zależności pomiędzy autorami a użytkownikami frameworków.
</div>

<div class="paragraphDiv">
    Autorzy frameworków pokonają znaczne odległości, żeby tylko udało im się zagonić Cię do ich zagrody. Będą pisać artykuły i przemawiać na konferencjach. Dostarczą przykłady pokazujące, w jaki sposób możesz połączyć się ściśle, bardzo ściśle z ich kodem. Pokażą wszystkie korzyści, jakie ma takie ścisłe połączenie. Oni są przekonani, że ich kod pomoże Ci, i będą ciężko pracować, żeby Cię o tym przekonać.
</div>

<div class="paragraphDiv">
    To jest zupełnie normalne i w żaden sposób niehonorowe. Po prostu chcą Cię mieć w swojej zagrodzie.
</div>

<div class="paragraphDiv">
    Jednakże, kiedy już będziesz w ich zagrodzie, ich zainteresowanie Tobą zmienia się w pewien sposób. To jest zdjęcie jednego z popularnych autorów frameworków mówiącego jego użytkownikom, co myśli o niektórych ich obawach.
    <a href="https://www.flickr.com/photos/planetargon/127984254/">(Tylko dla dorosłych)</a>
</div>

<h3>Na Odległość Wyciągniętych Ramion</h3>

<div class="paragraphDiv">
    Przez te wszystkie lata, nabyłem zdrowego sceptyzmu dotyczącego frameworków. Mimo że przyznaję, że mogą być ekstremalnie użyteczne i zaoszczędzić ogrom czasu; również zdaję sobie sprawę, że to kosztuje. Czasami te koszty rzeczywiście mogą być bardzo wysokie.
</div>

<div class="paragraphDiv">
    Więc, moją strategią jest trzymać frameworki takie, jak Spring, Hibernate, czy Rails na odległość wyciągniętych ramion; za granicami architektonicznymi. Najwięcej korzyści mam z nich korzystając z nich w taki sposób; i dzięki temu mam nad nimi bezlitosną przewagę.
</div>


<div class="paragraphDiv">
    Ale nie pozwalam tym frameworkom podchodzić zbyt blisko. Nie oddaje im mojej niezależności. I pozwalam mackom ich kodu grzebać w wysokopoziomowych zasadach moich systemów. Mogą dotykać moich drugoplanowych podsystemów; ale trzymam je z dala od kluczowej logiki biznesowej. Wysokopoziomowe zasady moich systemów nigdy nie powinny być dotykane przez frameworki.
</div>

<div class="paragraphDiv">
    [1] Star Trek: The City on the Edge of Forever, Harlan Ellison, 1967 <br/>
    [2] <a href="https://michalkulinski.blogspot.com/2019/01/przeprosiny.html">Przeprosiny</a>
</div>

<!---------- -->


<div class="paragraphDiv">

</div>

<div class="smallGreyText">
    <hr/>
    <div>
        Powyższy tekst jest luźnym tłumaczeniem wpisu bloga Roberta Cecila "Wujka Boba" Martina z dnia 11 maja 2014 ze strony:
    </div>
    <br/>

    <div>
        <a href="https://blog.cleancoder.com/uncle-bob/2014/05/11/FrameworkBound.html">https://blog.cleancoder.com/uncle-bob/2014/05/11/FrameworkBound.html</a>
    </div>
    <br/>

    <div>
        Proszę o komentarze, jeżeli ta luźność jest zbyt daleko posunięta.
    </div>
    <hr/>
</div>




</body>

</html>